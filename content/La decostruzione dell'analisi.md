title: La decostruzione dell'analisi
lang: it
tags: mix, agile
Category: Mix
Date: 2012-09-03

Fare analisi è come fare un interrogatorio, servono doti che non tutti hanno. Gli interrogati sono pero' nostri clienti, il che rende tutto più difficile. E' necessario non intimidire e, se si ha a che fare con dei dipendenti, non fare loro capire che il nuovo software potrebbe sostituirne tutto il lavoro con 2 click...

Una analisi costa, o, perlomeno, dovrebbe costare. In Italia c'è la tendenza a non fare pagare questa fase dello sviluppo, che è quella più difficile, professionale e critica.

E' come se uno volesse una casa, e pretendesse che il progetto fosse gratis, pagando solo le spese di realizzazione.

Una belle buzzword del momento è '*Agile*'. Invece di fare una forte analisi a monte, si spalma l'analisi durante lo sviluppo stesso. Questo permette a programmatori meno brillanti e dotati di fare comunque analisi. Aumentando i costi. L'analisi viene confusa con lo sviluppo, creando una amalgama non meglio definibile.

Una buona analisi richiede anche un cliente (o chi per lui) preparato e intelligente.
Se non si riscoprirà l'importanza di una buona analisi (e lo stesso discorso vale per la documentazione) per qualche anno i progetti software avranno dei problemi di realizzazione.

